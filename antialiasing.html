<!DOCTYPE HTML PUBLIC "-//W3C//DTD HTML 4.0 Transitional//EN">
<HTML>
<HEAD>
	<META HTTP-EQUIV="CONTENT-TYPE" CONTENT="text/html; charset=utf-8">
	<TITLE></TITLE>
	<META NAME="GENERATOR" CONTENT="LibreOffice 3.5  (MacOSX)">
	<META NAME="AUTHOR" CONTENT="Enrico Zamagni">
	<META NAME="CREATED" CONTENT="20120713;23031900">
	<META NAME="CHANGEDBY" CONTENT="Enrico Zamagni">
	<META NAME="CHANGED" CONTENT="20120715;14381000">
</HEAD>
<BODY LANG="it-IT" DIR="LTR">
<P ALIGN=RIGHT><A HREF="index.html">Pagina principale</A></P>
<H1>Antialiasing</H1>
<P><IMG SRC="imgs/render_aa.jpg" NAME="immagini1" ALIGN=LEFT WIDTH=380 HEIGHT=339 BORDER=0>L'antialiasing
è quella tecnica di rendering ampiamente diffusa nelle moderne
applicazioni grafiche che consente di ridurre le seghettature nelle
linee e nei contorni degli oggetti tridimensionali. È un effetto in
grado di rendere estremamente più gradevole l'immagine finale ma è
allo stesso tempo piuttosto pesante dal punto di vista delle
performance, in particolar modo negli hardware più datati.</P>
<P>L'antialiasing è realizzabile con varie tecniche, le due più
comuni prevedono di renderizzare un color buffer dalle dimensioni da
due a sedici volte maggiore rispetto al viewport e successivamente di
scalare l'immagine con un algoritmo lineare o cubico (multisampling).
Una seconda tecnica prevede di “fondere” tra di loro quattro o
più immagini ottenute renderizzando la scena da un punto di vista
simile ma lievemente traslato da un'immagine all'altra.</P>
<P>Il presente elaborato si è orientato verso la prima delle due
tecniche in quanto capace di restituire una superiore qualità
dell'immagine. In realtà la tecnica utilizzata per realizzare
l'effetto è talmente semplice e immediata da non poter essere
considerata una vera e propria funzionalità propria del progetto e
viene qui citata soltanto per completezza.</P>
<P>La resa dell'effetto di antialiasing è completamente demandata al
sottosistema grafico per mezzo di due attributi SDL:
SDL_GL_MULTISAMPLEBUFFERS e SDL_GL_MULTISAMPLESAMPLES. Quest'ultimo è
sempre impostato a 4 per indicare che – in caso di antialiasing
abilitato – intendiamo avvalerci di un multicampionamento pari a
quattro volte la dimensione originale dell'immagine. Il primo
attributo è un flag che abilita o disabilita questa funzionalità. È
chiaro che il programmatore non deve fare alcuno sforzo per
realizzare questa funzionalità e quindi tale effetto non ha alcun
valore dal punto di vista didattico. Tuttavia si è preferito
mantenerlo perché è in grado di migliorare sensibilmente la qualità
del rendering.</P>
<P><B>NB</B>: non sempre i driver grafici supportano correttamente
questa funzionalità di antialiasing; questo avviene frequentemente
in caso di hardware datato o di fascia estremamente economica. In
questi casi, se si tenta di attivare questo effetto si otterrà uno
schermo completamente nero e il processo rimarrà bloccato. In ogni
caso, il software parte sempre con tutte le opzioni disabilitate e
sarà quindi possibile farlo ripartire senza problemi.</P>
</BODY>
</HTML>